
האות הראשונה בשם מלכה היא מ' בניקוד חיריק


האות הראשונה בשם מייצגת:

1. את המוח ואת הראש הפיזי.
2. את האינטליגנציה.
3. את היכולת והרצון בלימודים.
4. את יכולת התקשורת.
5. את היכולת להסתדר בחברה מבחינת דיבור ותקשורת.
6. את המודעות העצמית ואת הרוחניות.
7. את האישיות הבסיסית של האדם.
8. את יכולת הביטוי בכתב ובעל פה.
9. האות הראשונה מזכירה את הבית הראשון במפה האסטרולוגית.



האות מ' - האות מ' מייצגת את הדברים הבאים:

האות מ' שולטת על (עולם) יסוד המים.
האות מ' שולטת על (זמן) תקופת הקור (חורף).
האות מ' שולטת על (נפש) הבטן.

1. כוכב נפטון השולט על מזל דגים.
2. אות סגורה.
3. בטן.
4. רגשות.
5. יסוד המים.
6. כיוון מטה.
7. חורף.
8. בטן.
9. צבע כחול.
10. אורך.
11. צד ימין בקבלה.
12. שלילי.
13. עולם תחתון.
14. קו מאוזן.
15. אמא.
16. גשמיות.
17. רגש.
18. מעשיות.
19. כוח נשי.
20. דין.
21. מרובע.
22. סוף.
23. קבלה.

התכונות הללו והמאפיינים של מזל דגים יבואו לידי ביטוי אצל אנשים ששמם מכיל את האות מ'. אופיו של אדם כזה יכלול את התכונות הבאות:

בפן החיובי: רחמן ובעל לב טוב. אוהב לעזור, להגן ולתמוך באחרים. סימפטי. בעל אינטואיציה מדהימה. בעל דמיון מפותח. בעל יכולת יצירתית שבאה מעולם הדמיון. בעל יכולת נתינה אמיתית מכל הלב. בעל חמלה רבה לזולת. מיסטיקן ורוחני. שואף להגיע להארה. רגשן ורגשני. טקטי ועדין. מסור ביותר לבן/ת הזוג שלו. רומנטיקן. ותרן, בעיקר כלפי בן/ת הזוג שלו. נמשך לתחומי הנפש. שקט וצנוע. אוהב לתת שירות לזולת. בעל חוש הומור מפותח ולעתים הומור ציני. עוזר לחלשים. אוהב אדם. אינטלקטואל. בעל סבלנות לרגשות ואמפתיה לסבל הזולת. מוכן להטות אוזן תמיד. דעתו מיושבת. מוכן לבוא לקראת אחרים ואינו מתעקש רק על האמת שלו. ישר, מוסרי והגון בעבודתו. הרוחניים שבהם מתעניינים באמנות, בספרות, ואולי גם בפילוסופיה.

בפן השלילי: בעל נטייה לבלבולים רגשיים ולערפול חושים. נמשך למין שאינו בר שליטה, תלותי. אוהב לשלוט אך יש בו חלק קורבני, רגשן יתר על המידה נמשך לאלכוהול ולסמים, ונוטה לברוח לעולם השינה כשרע לו או כשקשה לו נוטה להתמכרויות שונות כמו לאוכל, למין וכן הלאה. תמים. לא החלטי ולא תקיף. תמהוני ורכרוכי. בעל נטייה להונאה עצמית. שקרן. לא מודע לעצמו ומוצא תירוצים בכדי לברוח מהאמת. צבוע. בעל נטייה להרס עצמי. חלקלק לשון. בעל צורך להרשים. חולמני. מיסטיקן ללא רגליים על הקרקע. נוטה לרחמים עצמיים. חולמני ורחפן. חש כקורבן של המציאות ולא לוקח אחריות. בעל רגשות אשם רבים. חסר עקביות. בעל מצבי רוח משתנים. מפחד לפתוח עסק ולהיות עצמאי בגדול. לעתים חסר עצמאות. עלולים לנצל אותו ואת טוב לבו. עשוי להיות חסר החלטיות וחסר ביטחון. קשה לו להתמודד עם בעיות קשות או פתאומיות. יש לו הרבה התמודדויות או בעיות בחייו.

בריאות:
האות מ' שולטת על מספר איברים בגוף, ולכן תיתכן רגישות למחלות באותם האזורים. אין זה מחייב שכל אדם שבשמו מופיעה האות מ' יחלה במחלות הללו, אך הדבר מצביע על פוטנציאל גבוה לרגישות או למחלות באותם האיברים.
לפי הקבלה: בטן.
לפי האסטרולוגיה: כפות הרגליים.
לפי לינדה גודמן: חולשות בגוף, חילוף חומרים איטי, נטייה לנמנום, שיבושים בתפקודי המעיים והכבד, בעיות עיכול, תאונות ופגיעות ברגליים, בידיים ובמותניים. הצטננויות ודלקת ריאות. ייתכנו חולשות מלידה בבהונות הרגל, בקרסוליים ובחזה. רגליים שטוחות (פלטפוס), פרקי כף רגל חלושים או רגליים חסונות.
לפי נפתלי פרום: כל הקשור בנוזלי גוף, כדוריות הדם הלבנות, פרוטופלזמה. לפי מרים בנימיני: בעיות הורמונליות, גידולים, מיומות (בעיקר מיומות ברחם לנשים). בטן. בריאות רגישה באופן כללי. אמבטיה חמה מרגיעה אותם.
לפי הספר "נישואים באסטרולוגיה": בעיות עצבים, הצטננויות, כליות, רגליים, רגישות לשינויי מזג האוויר, בעיות בריאות רבות. עליהם להשקיע בנעליים טובות.

רגשות ומיניות:
המין אצלם הוא מקום בו הם יכולים להתמסר ולהתמזג לחלוטין עם בן או בת הזוג. אין להם מעצורים במין. הם בעלי תשוקה עזה וליבידו גבוה. הם נותנים במין את כל כולם, את גופם ואת נשמתם. הם יסכימו לכל מה שיבקשו מהם בן או בת הזוג לבצע. הם תמיד מוכנים למין שבא עם אהבה ומילים מחמיאות. הם לא יקיימו יחסי מין כשירגישו שלא אוהבים אותם באמת. ישנה אפשרות לקיום יחסי מין בתשלום, אבל חייבת להיות הערצה או משיכה לאותו אדם. הם רומנטיקנים. הם תלותיים כלפי בן/ת הזוג שלהם. משחקי שליטה מעוררים אותם מבחינה מינית: הם אוהבים להרגיש שולטים או נשלטים ביחסי מין. ייתכנו נישואים לאדם הזקוק לעזרתם ולתמיכתם, או דווקא לאדם בעל מעמד גבוה או אינטליגנציה גבוהה. הם מחפשים שותף רוחני ועדין לחייהם, שיהיה אדם בעל נשמה טובה.

עבודה וקריירה:
לאנשים אלה מתאים לעסוק באחד או בכמה מהתחומים הבאים:

כל העבודות הקשורות למתן שירות אמיתי ולבבי. פסיכולוגיה. עבודה סוציאלית. מיסטיקה. כל הקשור למשקאות אלכוהוליים. ייעוץ עסקי, אישי או זוגי. אמנות. ייצוא וייבוא. כל הקשור להפעלת הדמיון היוצר. הם יצליחו בכל תחום בו יפעילו את האינטואיציה הבסיסית שלהם. פיתוח רעיונות הקשורים לעזרה לזולת. אחים בבית חולים. שחקנים או ליצנים. מלחים. כל הקשור לתחום החוק. כל הקשור למים או לים, כולל עסקים מעבר לים. מוזיקה. ספרות. כל הקשור להשכלה אקדמית וגבוהה. הוראה. עקרות בית. כל הקשור לשירותי דת, כמו סופרי סת"ם, חזנים, מוהלים וכו', הם יגיעו לעמדות בכירות או רשמיות בזכות מסירותם וחריצותם. הם יהיו אהובים ומקובלים במקום עבודתם.



יסוד המים

האותיות הקשורות ליסוד המים הן: ח', מ', נ', ק', ש', ת'.

מזלות המים הם: סרטן, עקרב, דגים.

יסוד זה מסמל באסטרולוגיה את התכונות הבאות:

בפן החיובי: אמפתיה, אכפתיות, לבביות, אהבת אנשים וילדים, עזרה לזולת, התחברות מהירה לאנשים מתוך הרגש, הבעת רגשות בגלוי ובאמצעות מגע פיזי, אינטואיציה חדה, יכולת לקרוא את רגשות ומחשבות הזולת. יכולת לחוש כל דבר, אפילו חיות או צבעים. משיכה עזה מאוד למיסטיקה ולגאולת הנפש מכבליה. רגישות רבה, עומק נפשי, עולם פנימי עשיר, נטייה אמנותית, מיניות מתוך רגש ורצון להתחבר לנשמת בן או בת הזוג.

בפן השלילי: פגיעות רבה, רגישות יתר, סודיות, שמירת רגשות בבטן מתוך פחד להיפגע, חששנות, חוסר ביטחון, מופנמות, מצבי רוח עולים ויורדים, במקרים קיצוניים - חרדות קשות ונטייה לדיכאונות. מיניות בלתי נשלטת, חוסר יציבות נפשית. אדם זה צריך ללמוד להתגבר על פחד.




יסוד המים באות ראשונה: מערב רגש בשכל. חשיבתו לעולם לא קשה וקרה. אולי הוא מדחיק פה ושם את רגשותיו, אך הוא אדם חם ורגיש. רגשן ורחום. הוא עלול להיות קר, נקמן וקשוח כשאדישים אליו או נלחמים נגדו. מיסטיקן, רוחני נטיות פילוסופיות. איש מחקר וחקירה. אוהב לרדת לשורשם של דברים, הרבה מן האנשים הללו מתכחשים לחלק הרגשי או הרוחני שלהם. בעל אינטואיציה מבורכת וחושים מפותחים, לעתים עד כדי יכולת נבואית. יצליח בכל עבודה הקשורה למגע עם קהל ולעזרה לאנשים.



מ' כאות ראשונה: זהו אדם שחשיבתו רגשית ביותר. חשיבתו מבולבלת. הוא לא משתף אחרים במחשבותיו. הוא מערב בחשיבתו את האינטואיציה החדה שלו. חכם. רוחני. חולמני ומסתורי. שואף להגיע להארה, או שהוא חי בהכחשה רוחנית כל חייו. חשיבתו נובעת מתוך שיתוף והזדהות.

הניקוד חיריק ( ִ )

המילה "חיריק" משמעותה חריקה. חיריק מייצר אנרגיה ארצית ומינית. הספירה שלו היא נצח.

התכונות הקשורות לניקוד זה הן:

בפן החיובי: ארצי. תכליתי. מעשי. נהנה מהחיים. מיני. ייצרי. חושני. חושי. אוהב לעבוד. חשיבתו פרקטית. חשיבתו מסודרת. לרוב יש חיוך על פניו. מלא שמחת חיים. עליז. חיוני. נמרץ. יוזם. מנהיג. נחוש. תקיף.

בפן השלילי: לא שולט על יצריו. עסוק יותר מדי במין. שקרן. נוכל. לא ישר. יש בחייו קשיים וחריקות רבות. חומרני מדי. שתלטן. תוקפן. רודן.

אדם זה אוהב מגע וחיבוקים. רמת המודעות העצמית שלו נמוכה יחסית. הוא אוהב למצוא חן בעיני הזולת ולרצות אחרים, ועלול להיות מניפולטיבי או סחטן מהבחינה הרגשית. חייו מלווים בתחושת קושי, והוא חווה פחד, חרדה, כאב ואנרגיות ארציות חומריות ולעתים שליליות. הוא עלול להיות שקרן ולא אמין לחלוטין. חיריק המופיע פעמיים בשם מצביע על מיניות עזה ביותר.

התיקון: עליו ללמוד להיות פחות חומרני ופחות כעסן, להיות ישר והגון לחלוטין, ולא לתת ליצרים השפלים להשתלט על חייו.




ניקוד חיריק באות הראשונה: באות הראשונה, המסמלת חשיבה ואינטליגנציה - החיריק יצביע על חשיבה ארצית. אדם זה חושב רבות על מין ועל בני המין השני, שאותם הוא אוהב מאוד ייתכן שתהיה לו הצלחה רבה בלימודים, או שכלל לא יגלה עניין בלימודים. חשיבתו ארצית, מעשית, מפוקחת, יעילה ותכליתית. לרוב אין לו משיכה עזה לתחום הרוחני או המיסטי. ייתכנו כאבי ראש, מיגרנות או נטייה לקבל מכות בראש. לאדם זה יש נטייה לפסימיות, או שהוא מאמין כי החיים אינם קלים ומצריכים התמודדות מתמדת. כיוון שזאת אמונתו, חייו אכן קשים. מומלץ לו לפחד מכלום ולהתמודד עם חששות, הססנות, פחדים וחרדות.

מ' בחיריק: משיכה לרוחניות בשילוב מעשיות ופרקטיות. אוהב כסף ומעמד. רגיש מאוד, פגיע ונעלב מהר. מיני, חומרי, אוהב ליהנות מהחיים. ייתכנו בעיות קשות, תחושת רדיפה, אויבים סמויים או גלויים. כעס, מתחים וחוסר רוגע קיימים בשם זה.


האות מ' בחיריק באות ראשונה: ניקוד החיריק מוריד את האות מ' לקרקע ומעניק לה יותר גשמיות. הוא מביא לאות זו קשיים והתמודדויות לא קלות. אדם זה נהנה מהחיים. יש לו יצר מיני גבוה. תיתכן תאווה לאוכל, אך לא בהכרח. צורך במגע, במין ובתשוקה. סחיטות ומניפולציות רגשיות. אנוכיות. מרצה אחרים. חוויות של כאב, פחדים ובעיות. ניקוד החיריק והאות מ' מהווים ניגוד חריף זה לזה. לכן ישנה מלחמה פנימית לא קלה בין אנוכיות וגשמיות לרוחניות גבוהה. תחושת קורבן. לומד ומתפתח דרך כאב. בוחר בדרך הלא קלה. לא מודע מספיק לרגשותיו. ייתכנו הדחקות רגשיות. רגישות רבה. לא מתמודד עם הרגשות שלו רגשות אשם. כעסים רבים. חוסר שליטה עצמית. ניגודים רבים באופיו יוצרים קושי להבין אדם זה.


--------

האות השניה בשם מלכה היא ל' בניקוד שווא


האות השנייה בשם מייצגת:

1. את הלב הפיזי.
2. את צורת ההבעה הרגשית כלפי בן או בת הזוג.
3. את הדרך בה מבטאים רגשות חיוביים באופן כללי.
4. את היחס לרגשות - הפנמה, החצנה או דיכוי.
5. את היחס הכללי לבני הזוג.
6. את צורת חינוך הילדים.
7. את המערכת הזוגית.
8. את בן או בת הזוג המתאים לכל אדם.
9. את מידת החיבור לרגשות.
10. את מידת הצורך שלנו בזוגיות.
11. את היחס לאהבה ולמין.
12. האות השנייה מזכירה את בית 7 באסטרולוגיה - בית הנישואים



האות ל' - האות ל' מייצגת את הדברים הבאים:

האות ל' שולטת על (עולם) מזל מאזניים.
האות ל' שולטת על (זמן) חודש תשרי.
האות ל' שולטת על (נפש) הכבד.

1. מזל מאזניים.
2. חודש תשרי.
3. כבד.
4. עשייה ומנוחה.
5. לימודים.
6. אות סגורה.
7. למדנות.
8. צד דרום מערב.

התכונות הללו והמאפיינים של מזל מאזניים יבואו לידי ביטוי אצל אנשים ששמם מכיל את האות ל'. אופיו של אדם כזה יכלול את התכונות הבאות:

בפן החיובי: הרמוני. נעים. חברותי. סקרן. אוהב ללמוד. מתעניין בתחומים רבים. בעל חוש צדק בריא. לבבי. שכלתן. בעל יכולת עצומה למצוא את האמת בין כל גישה וגישה. בעל חוש שיפוט מדהים ואובייקטיבי. בעל חוש אסתטי גבוה. פשרן. בעל אופי נוח. חברותי ומקובל על כל הבריות. עדין. טאקטי. מתחשב בזולת. נהנתן. אוהב לעבוד. חרוץ ויעיל. נחמד. מחפש את האיזון בחייו. דיפלומט מעולה. אוהב אוכל. מיני וייצרי. אוהב ואהוב על ידי בני המין השני. חריף שכל. מבריק. בעל משיכה לדת, לפילוסופיה ולרוחניות. יש משהו נשי באופיו. הוא זקוק לבן/ת זוג או לשותף לצדו. אמין. שומר סוד. אינו הולך רכיל. רחב לב. מסודר ומאורגן. הגון וישר. מנומס. תמים ונאיבי. אינו יוצא דופן ואינו קורא תיגר. בעל אינטליגנציה גבוהה ביותר. נמנע מחילוקי דעות. מבין את הזולת גם אם זה נוגד את האינטרס שלו. אדם יפה או נאה מאוד. בעל מזג שקול. נמנע מלשון הרע. תמיד בודק את שני צדי העניין. בעל אינטואיציה מעולה. אוהב סדר. אוהב חופש. אהוב הן על גברים והן על נשים. תמיד יש לו על מה לשוחח. מתלבש יפה ומחשיב את נושא הלבוש. חבר נאמן עד כלות.

בפן השלילי: הססן. מתלבט רבות לפני כל פעולה. פוסח על שני הסעיפים. מעביר ביקורת. קשקשן. עקשן. ייצרי ורודף תענוגות. לא תמיד שולט על יצריו. וכחן. נאיבי. נתלה בדעת הזולת. חסר אונים. חסר תושייה. קל דעת. בעל אופי רופס. דו פרצופי. תככן. בלתי החלטי. מתייעץ שעות עם חבריו ולבסוף עושה את מה שחשב מלכתחילה. אוהב שמקשיבים לו. לא פתוח באמת לקבל את הייעוץ או ההכוונה של חבריו. נוקט בגישה של "הפרד ומשול". מתקשה לוותר עצלן. חסר ביטחון. טפיל. לא ישר. מקום או יחס לא הרמוניים מפרים את האיזון הנפשי שלו. מסויג וקריר ברגשותיו. מושפע בקלות מדעותיהם של אחרים. הפכפך. ערמומי.

האות לי מסמלת לפי רבי עקיבא את הלימודים. היא קשורה לרצון בידע, לעיון, ללמידה ולתורת הרז והסוד. בנוסף אות זו מייצגת אדם מעשי ביותר המסוגל לעבוד 20 שעות ביממה, או לחלופין אדם בטלן ועצל. לעתים נדמה כי שני הצדדים קיימים באישיותו של אותו אדם.

בריאות:

האות ל' שולטת על מספר איברים בגוף, ולכן תיתכן רגישות למחלות באותם האזורים. אין זה מחייב שכל אדם שבשמו מופיעה האות ל' יחלה במחלות הללו, אך הדבר מצביע על פוטנציאל גבוה לרגישות או למחלות באותם האיברים.

לפי הקבלה: כבד.
לפי האסטרולוגיה: כליות.
לפי לינדה גודמן: השמנה, השחתת העור, כליות, שלפוחית השתן, כאבי ראש, מיגרנה, גירוי או גירודים בעור, פריחה מוגלתית בעור, רגישות באזור החזה, בעיות ברגליים, הפרעות מעיים, כיב קיבה.
לפי נפתלי פרום: בעיקר כבד וכליות.
לפי מרים בנימיני: כפות הרגליים, בעיות עצירות. רגישות באיברי המין הפנימיים.
לפי הספר "נישואים באסטרולוגיה": קשה להגדיר את מחלותיהם, עצבים, דיכאונות ללא סיבה ברורה, כאבים דמיוניים, שלפוחית השתן, גרון, איברי המין.

רגשות ומיניות:

אנשים אלה הם ייצריים ביותר ועלולים לשים בחייהם דגש על מין בלבד. הם נמשכים לבני זוג אסתטיים, נאים ואציליים. הם נקשרים מאוד לבי זוגם וקשה להם להיפרד מהם. רוב הקשרים המיניים שלהם מהולים באהבה ובחיבה לבן/ת הזוג. הם שובבים בתחום המיני, ומתעניינים באורגיות ובחילופי זוגות (גם אם ברוב המקרים קשה להם לבצע זאת הלכה למעשה). הם תלותיים באהבתם. הם משתדלים להימנע מריבים ומחיכוכים מיותרים בזוגיות. הם אנשים הרמוניים, נעימים, מתחשבים ורגישים כלפי בני זוגם. הם אוהבים את בני המין השני, ואלה משיבים להם הערכה. יש להם להט עצום למין (לפחות עד גיל 90). הם עלולים ליפול למלכודת הפיתוי (בעיקר מול בני זוג חכמים, אינטלקטואלים ומבריקים שגם נראים טוב). הם נוטים להתפרפר. יש להם צורך בהתנסויות מיניות רבות, לפחות בגיל צעיר. הגברים מביניהם רוצים שבת זוגם תנהל את כל ענייני הבית. הם יצליחו בזוגיות שלהם. לא מתאימים להם בני זוג שתלטנים ועקשנים.

עבודה וקריירה

לאנשים אלה מתאים לעסוק באחד או בכמה מהתחומים הבאים: חינוך. ניהול בחינוך. כל הקשור במוזיאונים. בוררות. גישור, שיפוט (נוטים לדון על פי מידת החסד). סוחרים ממולחים ואף ערמומיים. בעלי בית. ספרנים זמרים. ציירים. שגרירים. דיפלומטים. פוליטיקאים. כל הקשור ביופי. כל הקשור בקוסמטיקה. כל הקשור לאסתטיקה. כל מקצוע תרבותי ומעודן. כל הקשור לאמנות. כל עבודה הרמונית עם קהל. הם חייבים לעבוד במקום הרמוני ונעים שבו ישנם יחסי רעות טובים. לא מתאימה להם עבודה סיזיפית קשה. הם אוהבים לעבוד הרבה שעות. כל הקשור לאוניברסיטאות ולימודים. רפואה. חשוב ביותר שיוכלו לעבוד בשקט מבלי שיציקו להם. כל הקשור למוזיקה, שירה וזמרה. כל הקשור לציור או לצבעים. סחר באמנות או בעתיקות. עיצוב בגדים. יש להם טעם טוב בסידור בתים, ולכן יתאים להם לעסוק בעיצוב פנים, עיצוב חלונות ראווה, ארכיטקטורה או הנדסה. הם מצליחים לעשות כסף, והכסף לרוב נדבק אליהם. הם יצליחו בעיקר אם יפעלו יחד עם שותף, וכמעט שלא יצליחו כשהם לבד. בגלל המוסר הגבוה שלהם, עליהם לשלם את חובותיהם ולא להיות חייבים כסף לאף אחד, אם הם לא יהיו הגונים וישרים לגמרי, ייגרמו להם הפסדים כספיים ופגיעה ישירה
בפרנסתם.



יסוד האוויר

האותיות הקשורות ליסוד האוויר הן: א', ז', ל', פ', צ', ר'.

מזלות האוויר הם: תאומים, מאזניים, דלי.

יסוד זה מסמל באסטרולוגיה את התכונות הבאות:

בפן החיובי: גאונות, יכולת לימודית טובה, רצון להתפתח מבחינה אינטלקטואלית, אהבת הקריאה והספרים, רצון לדבר ולהקשיב בכדי ללמוד, סקרנות, שאיפה לחוכמה או לרוחניות, אהבת תנועה וטיולים, רצון להימצא בחברת אנשים, אהבת תקשורת לסוגיה (אינטרנט, עיתונים, רדיו, טלוויזיה, ספרים), מיניות מתוך חיבור אינטלקטואלי, קלילות, גמישות, יכולת לשנות דעה במהירות, חוסר מקובעות, אינטליגנציה גבוהה מאוד, עדינות, רוחניות.

בפן השלילי: חוסר מנוחה, עצבנות, היעדר שלווה ורוגע, אי יציבות, שטחיות, חוסר העמקה, מעבר חד מעניין לעניין, חוסר אחריות, נטייה להתלבטויות רבות, היעדר חיבור למציאות, חוסר מעשיות, רחפנות. חוסר חיבור לרגשות, אדישות, תחושת אי שייכות או אי אכפתיות רגשית.




יסוד האוויר באות שנייה: קליל וגמיש בזוגיות. נוטה לוותר, להתגמש ולשמור על הרמוניה בזוגיות. מתחכם, בעיקר עם בן/ת הזוג. הורה משעשע, מפתיע ומרתק. הוא אינטליגנטי, ולעולם לא משעמם לבן/ת הזוג במחיצתו. משתקם מהר מזוגיות או מאהבה ישנה או כושלת. לא נותן לרגשנות לשגע אותו. מסוגל להמשיך הלאה.



ל' כאות שנייה: שואף להרמוניה בזוגיות שלו. ותרן כלפי בן/ת הזוג. שלום בית הוא הדבר החשוב לו ביותר במערכת יחסים. עדין ורגשי בביתו. ילדיו אוהבים אותו והוא חבר טוב שלהם, בעיקר כשהם גדולים יותר. אהוב על בן/ת הזוג ושאר בני המשפחה. רומנטי. קשור לבן/ת הזוג. לא יצליח בחייו ללא נישואים או חיים משותפים עם בן/ת זוג. אדם זה זקוק לבן/בת זוג שיהיו: אנשים הרמוניים. נעימים. חברותיים אינטלקטואלים ומעניינים. חכמים. בייתיים. רצוי שלא יהיו הססנים כמוהו, אלא החלטיים יותר.

הניקוד שווא ( ְ )

"שווא" מלשון דברי שווא ושקר. סימן זה נראה כמו שני כדורים המונחים זה על זה, ולכן הוא מסמל חוסר ביטחון עצמי (כי אף אחד לא יכול לעמוד על שני עצמים עגולים כמו לוליין בקרקס). הספירה שלו היא יסוד.(??). [הספירה של ניקוד שווא היא גבורה.]

התכונות הקשורות לניקוד זה הן:

בפן החיובי: בעל דמיון עשיר ויוצר. אוהב מדע בדיוני. יכול להיות סופר. ראשו קודח מרעיונות בכל תחום. בעל כושר המצאה. מסוגל לפתח דברים חדשים. בפן השלילי: עלול לסבול מניתוקים ממקום העבודה או מזוגיות. חסר ביטחון. שקרן. רמאי. נוכל. לא יציב. לא מוצא עצמו. לא מחזיק את עצמו במקום אחד הרבה זמן. לא מציאותי. חסר החלטיות. חסר עמוד שדרה. בעל אופי רופס. תלותי. לא עומד על שלו. לא עצמאי.

ייתכן שאדם זה אינו מציאותי מספיק, וחי באשליות או בפנטזיות. הוא עלול להיות חסר ביטחון ושקרן. ייתכנו מגורים אצל ההורים עד גיל מבוגר. ניקוד זה תלוי באות שבאה לאחריו, והיא זו שמלמדת אותנו מה האדם צריך לתקן או לעשות כדי להצליח.

התיקון: עליו לשפר את הביטחון העצמי שלו ולפתח חוט שדרה, אומץ לב, נחישות, עוצמה וכוח נפשי רב. עליו ללמוד להיות אמיתי לחלוטין ולא לשקר אפילו שקרים לבנים".




ניקוד שווא באות השנייה: באות השנייה, המסמלת רגשות חיוביים וזוגיות - השווא יסמל חוסר ביטחון מול בני המין השני. לאדם זה אין אומץ להתחיל עם בני המין השני, וכשהוא בזוגיות הוא תלותי בבן/ת הזוג שלו. כיוון שהוא חסר ביטחון הוא עלול להמציא סיפורים וללכת סחור סחור במקום לומר בצורה ישירה את מה שיש לו על הלב (הדבר תלוי גם באותיות ובסימני הניקוד האחרים המופיעים בשם). עליו ללמוד לומר את כל האמת לבן/ת הזוג, ולעולם לא לנצור דברים בלב או לשקר, עליו ללמוד להיות עצמאי ולא תלוי בבן/ת הזוג (שמתי לב שאנשים רבים אכן הצליחו בכך)

ל' בשווא: עשוי להיראות כאדם חזק ואסרטיבי, אך האמת היא שהוא תלותי וחסר ביטחון. עלול להיות תחמן, שקרן, ערמומי, נוכל ולא ישר. חשוב לו לדעת מה אחרים חושבים עליו, והוא נוטה לשמוע לעצותיהם של אחרים במקום לדעותיו שלו. האות לי היא אות רוחנית וזולתנית במהותה, אך ניקוד השווא עלול לגרום לאדם זה להיות עסוק ביצרים שפלים במקום להפך.


האות ל' בשווא באות שנייה: ניקוד השווא מחמיר מאוד את חוסר הביטחון ואת חוסר ההחלטיות של האות לי, אדם זה תלותי בתחום הזוגי, הוא דואג וחושש לילדיו ולבן/ת הזוג. פוחד וחושש משאלות כמו: האם ימצא זוגיות? האם יהיה לו טוב בזוגיות! בן/ת זוגו לוקח את השליטה לידיים. מקרין חוסר יציבות וחוסר ביטחון מול בן/ת הזוג והילדים, ולא עומד על שלו מולם. מצד שני, לעתים הוא עקשן כמו פרד כדי לחפות על חוסר הביטחון שלו. הוא מאוד עדין ומעודן, בעיקר בזוגיות, לעתים עד כדי ביטול עצמי. נמנע מחיכוכים בכל מחיר, עד כדי כך שאינו מרשה לעצמו לבטא מה מפריע לו. ציני. חשוב לו שילדיו יהיו משכילים ואינטלקטואלים. עליו לשפר את הביטחון העצמי שלו.


--------

האות השלישית בשם מלכה היא כ' בניקוד קמץ


האות השלישית בשם מייצגת:

1. את הכבד בגוף האדם.
2. את הכעסים.
3. את הדרך להבעת כעסים, תסכול ורגשות שליליים באופן כללי.
4. מהו התיקון של האדם בחיים הללו.
5. את תכונות האופי השליליות.
6. בשילוב עם האות השלישית בשמו של בן/ת הזוג ניתן להבין מה קורה לבני הזוג כשהם רבים זה עם זו.
8. את הסיבות לכך שאין לאדם הצלחה בתחום מסוים בחיים.
9. האות השלישית מזכירה את בית 12 במפה האסטרולוגית.



האות כ' - האות כ' מייצגת את הדברים הבאים:

האות כ' שולטת על (עולם) כוכב חמה (שמש) השולט על מזל אריה.
האות כ' שולטת על (זמן) יום רביעי בשבוע.
האות כ' שולטת על (נפש) אוזן שמאל.

1. כוכב חמה (השמש), השולט על מזל אריה
2. יום רביעי בשבוע.
3. אוזן שמאל.
4. עושר ועוני.
5. ספירת נצח (או גבורה, לדעת מקובלים שונים).
6. מסמלת את כף היד ואת השבועה.
7. צבע ירוק.
8. אות פתוחה.
9. צ'אקרת הלב.
10. התו המוסיקלי פה.
11. משה באושפיזין.

התכונות הללו והמאפיינים של מזל אריה יבואו לידי ביטוי אצל אנשים ששמם מכיל את האות כ'. אופיו של אדם כזה יכלול את התכונות הבאות:

בפן החיובי: כריזמטי. מנהיג. תקיף. אסרטיבי. בעל כבוד עצמי. גאה בעצמו ומעריך את עצמו. חם לב. מגונן ומעניק ביטחון לסובבים אותו. סומך על אנשים. יצירתי. נמשך למשחק ולדרמה. יכול להיות בעל מודעות עצמית גבוהה ביותר. בעל יכולת ניתוח מצבים ופעולות ברמה מעוררת השתאות. רומנטי. מיני וייצרי. נאמן ומסור. החלטי. נחוש. אציל נפש ואינו נוטר טינה. מעורר אמון וכבוד. בעל שמחת חיים. עולץ. בעל נטייה אמנותית. אוהב משחקים ושעשועים. חשוב לו להיות במרכז ובאור הזרקורים. בולט מעצם נוכחותו. בעל יכולת ארגון מעולה. רחב לב. ג'נטלמן אמיתי. מרשים. חזק פיזית ונפשית. אופטימי. בעל מרץ. לא אוהב קטנוניות. עושה הכול בצורה מרשימה וגרנדיוזית. ישיר וגלוי. בעל רגשות חמים. נותן משענת לאחרים. אוהב לארח. שומר סוד וניתן לסמוך עליו. מסוגל לתת עצות מועילות ביותר לאחרים בארגון חייהם או עסקיהם. מרגיש בנוח בכל מצב ובכל מקום. נדיב. אדם כובש. בעל ביטחון עצמי גבוה ביותר. שונא סכסוכים. חבר נפלא. מכבד ומעריך את עצמו. לבוש בטוב טעם ובהידור. שומר על הגוף שלו. אוהב אוכל ומבין בתחום הקולינרי. בעל מבנה גוף חזק ובריא.

בפן השלילי: בעל אגו מנופח. רודף כבוד. רוצה לעשות רושם בכל רגע אפשרי שתלטן. תוקפן. פוגע ומעליב. מתעצבן אם לא מקשיבים לו או לא עושים מה שהוא דורש. לא סבלני לאנשים. לא צנוע ולא עניו. ראוותן. רודן. בשום אופן לא מוכן שיערערו על סמכותו. לא לוקח אחריות מלאה על חייו. אוהב לבלוט בכל מחיר. יהיר. רשלן. עקשן. דיסקרטי, סודי ולא משתף אחרים. ילדותי ושטחי רודף אחר הנאות החיים. בעל תחושת חשיבות עצמית גבוהה. מתנשא ושחצן. לא מוכן לקבל שום ביקורת. קל לו לתת עצות מועילות לאחרים, אך הוא עצמו אינו מיישם כלום. קשה לו לשנות את דעותיו. רגיש לכבודו. מתרחק מאנשים שלא מעריכים אותו. מבזבז כספים בראוותנות, לעתים כחלק מגינטלמניות. נפגע בקלות ומיד תוקף ופוגע. חסר גבולות. אוהב לכבוש את בני המין השני (לאחר הנישואים זה לרוב משתנה).

• האות כי מסמלת לפי רבי עקיבא את "כף השבועה", כלומר תקיעת כף המייצגת כריתת ברית או חתימת חוזה. לכן אות זו מסמלת את העוצמה, הכבוד, הנחישות והכוח.

• אנשים שהאות כ' מופיעה בשמם (אך לא באות השלישית) יצליחו במעשיהם ביום רביעי. זהו היום בו המזל מאיר להם פנים, ובו הם זוכים לשמוע בשורות טובות. זהו היום בו כדאי להם לבצע חתימות על חוזים או על עסקאות. כנראה הם גם אוהבים את יום רביעי, וזהו היום המועדף עליהם.

כ' - עושר מול עוני:

לאדם זה יש פוטנציאל לעשות הרבה כסף ולהיות עשיר. עם זאת, ייתכן שהוא לא ינצל את כישוריו, ולכן יחוש מתוסכל ויחיה בעוני או בצמצום. כמו כן, ייתכן שאדם זה יהיה עני אך בתוכו הוא יחוש כאדם עשיר שיש לו הכול; ולהפך ייתכן שהוא יהיה עשיר אך בלבו ירגיש עני.

בריאות:

האות כ' שולטת על מספר איברים בגוף, ולכן תיתכן רגישות למחלות באותם האזורים. אין זה מחייב שכל אדם שבשמו מופיעה האות כ' יחלה במחלות הללו, אך הדבר מצביע על פוטנציאל גבוה לרגישות או למחלות באותם האיברים.

לפי הקבלה: אוזן ימין (רגישה יותר. אולי לא שומעת טוב כמו האוזן השמאלית, או לחלופין בעלת שמיעה מעולה).
לפי האסטרולוגיה: לב, גב.
לפי לינדה גודמן: חום גבוה, תאונות, מחלות קשות ופתאומיות, התפרצויות זיהומיות, שבץ, לחץ דם, מחלות חריפות לא מאוזנות. קרסוליים וכפות רגליים. סיבוכים באיברי ההולדה. צרידות ודלקות גרון.
לפי נפתלי פרום: עמוד השדרה.
לפי מרים בנימיני: חוליות, אזור הגב - בעיקר מאחורי הלב (ייתכנו בעיות בעור וסימני לידה באזור זה). בטן רגישה ונטייה לאולקוס.
לפי הספר "נישואים באסטרולוגיה": זלילת יתר, קיבה, כליות, צריכים להיזהר מקרינת שמש ומשיזוף יתר, קנאים לבריאותם ולניקיונם.

רגשות ומיניות:

אנשים אלה מרשימים מאוד, ובני המין השני נמשכים אליהם כמו פרפר לאש. הם עצמם נמשכים לבני זוג בעלי כוח ועוצמה, גבוהים, יפים ומרשימים. הם ג'נטלמנים אמיתיים. הם חמים, ייצריים, ומחבקים בחוזקה ובלבביות. הם אוהבים מאוד מין. הם חושיים וחושניים. כמו בני משפחת החתוליים, הם אוהבים הרבה חיכוך ומגע. רגשותיהם כנים וגלויים. לרוב הם מעריצים את בן/ ת הזוג שלהם. חשוב להם להתגאות בבני זוגם. הם מפנקים, תומכים ומעניקים לבני זוגם ביטחון. הם דורשים המון תשומת לב ואהבה. במקרה שבן/ת הזוג רוצים להיפרד מהם, הם עלולים ליצור מניפולציות רגשיות. הם מחפשים את בני הזוג הכי נוצצים, מרשימים, עשירים או מוכשרים.

עבודה וקריירה:

לאנשים אלה מתאים לעסוק באחד או בכמה מהתחומים הבאים:

כל תחומי הניהול: מנכ"לים. יושבי ראש. אנשי חבר המנהלים. כל הקשור להנהגה: ראשי ממשלה. נשיאים. שליטים. תכשיטנות. עבודה בבורסת היהלומים. מסחר בזהב. פסיכיאטריה. דרמה. פסיכודרמה. כל הקשור באמנות. משחק. עסקי שעשועים. קזינו. הימורים. תיאטרון. עבודת ידיים עדינה (הם שונאים עבודה קשה ופיזית). פוליטיקה. הוראה. בוררות. כל הקשור בנושאי ארגון. עבודה הקשורה בבנקים. כל הקשור בבורסה. הקריירה אצלם קשורה לרוב למשפחה. הם מגיעים לעושר או להצלחה גדולה בעסקיהם, אך בגיל מאוחר. לרוב הם לחוצים מבחינה כספית. הם יצליחו בעיר שאינה מקום הולדתם.



יסוד האש

האותיות הקשורות ליסוד האש הן: ג', ד', ה', ט', כ', ס', שׁ', שׂ'

מזלות האש הם: טלה, אריה, קשת.

יסוד זה מסמל באסטרולוגיה את התכונות הבאות:

בפן החיובי: שמחת חיים, חיוניות, עליצות, אהבת אדם, חדווה, ביטחון עצמי, אמונה פנימית, מוחצנות, מרץ, הנאה, שעשועים, התלהבות, משחקים, אינטואיציה גבוהה, חוכמה והבנה (לא תמיד. חלק מאנשים אלו חכמים רק כשמדובר באחרים ולא כשמדובר בהם עצמם), יכולת לשמור סוד, כושר מנהיגות, שליטה, לוחמנות למען חיים וצדק, אסרטיביות, מיניות ייצרית.

בפן השלילי: כעס, אגו, היסטריה, עצבנות, ילדותיות, לוחמנות ועוקצנות, כוחנות ורודנות, שתלטנות, חוסר בגרות, רצון תמידי להתבלט, קולניות, לעתים וולגריות. אדם זה מתלהט מהר אבל גם נרגע מהר. הוא עצור מבחינה רגשית, שומר הכול בבטן ולא מדבר על כאביו. מאופיין במשחקי כוחות בינו לבין הסובבים אותו, כולל בזוגיות שלו.




יסוד האש באות שלישית: כעסן. מתרגז מהר. סולח או שוכח מהר. אנוכי מתפרץ. חסר שליטה עצמית בעת כעס.



כ' כאות שלישית: אדם זה חסר סבלנות כלפי אנשים לא יעילים או לא מוצלחים. הוא גאוותן שתלטן. מתעלם מפרטים. רודן. אוהב להרשים בכל מחיר, עקשן. חסר מודעות עצמית. לא נלחם מספיק על חלומותיו ושאיפותיו. כשהוא כועס הוא דורסני, לא מתחשב, משפיל, שובר חברויות.

הניקוד קמץ ( ָ )

המילה "קמץ" היא מלשון לקמוץ. מסופר כי הכוהן בבית המקדש או במשכן במדבר קמץ בקמיצה שלו סולת למנחת הקורבן. הכוונה היא לכמות קטנה שהכוהן הוסיף על המנחה. המילה "קמץ" היא שורש המילה "קמצנות". הספירה של קמץ היא כתר.

התכונות הקשורות לניקוד זה הן:

בפן החיובי: שורש נשמה גבוה. רוחניות. אדם נעלה. אסרטיבי. נחוש. החלטי יציב. יצליח בכל דבר הדורש משמעת, סודיות ושקט.

בפן השלילי: אדם סגור ומופנם. סודי. קמצן. לא מתקשר הרבה. מקמץ ברגשותיו אדם לא קל. לא גמיש. לא מחובר במידה מספקת לרגשות שלו.

הקמץ נראה כמו מאזניים עתיקות ולכן הוא מסמל צורך וחובה לשמור על איזון ולהיזהר שלא להתנדנד כמו נדנדה לכל הכיוונים. אדם זה נוטה ללמוד דרך חוויות הכאב שלו ולא דרך הכאב של הזולת.

התיקון: עליו ללמוד להיפתח מבחינה רגשית, לא להיות סגור, להיות יותר חברותי ולתקשר בחופשיות ללא מעצורים או בושה.




ניקוד קמץ באות השלישית: באות השלישית, המסמלת רגשות שליליים - הקמץ יצביע על כעסים הנובעים מכך שהאדם רוצה להתבטא אך עוצר את עצמו, עד שלבסוף הכול מתפרץ כמו הר געש, זהו אדם סגור בצורה כרונית, ועליו לעשות שיוני מהקצה לקצה כדי לשפר את חייו.

כ' בקמץ: אדם בעל כבוד עצמי רב, מלכותי, מסוגנן, מחזיק מעצמו, גאה וגאוותן הוא מתרחק בכוונה תחילה מאנשים כדי ליצור יראה כלפיו. תיתכן נטייה רוחנית גבוהה. הוא עצור ולא מתקשר מספיק.


האות כ'  בקמץ באות שלישית: נוטה שלא לשתף אחרים במה שקורה לו. סודי ושומר סוד, מסתורי ומופנם. קשה להכיר אותו באמת. אינו מרבה בדיבורים מעדיף שלא יידעו עליו פרטים רבים. עקשן גדול, חסר גמישות וקלילות. עם זאת, יש לו לב טוב וקל לגרום לו לשנות את דעתו אם נותנים לו את ההרגשה שמכבדים אותו. עומד בלחצים. יציב וחזק בכל סיטואציה. לא מסוגל לשתף אנשים ברגשות שלו. רק פיתוח המודעות העצמית יעזור לו. לומד מניסיונו שלו וגם מניסיונם של אחרים. בעיות תקשורת.


--------

האות הרביעית בשם מלכה היא ה' בניקוד ריק


האותיות רביעית ואילך בשם מייצגות:
 1. כיצד אנו מביאים לידי פעולה את שאיפותינו ורצונותינו.
2. כיצד נראה כרטיס הביקור שלנו בעיני הסביבה.
3. עם אילו כישורים וסגולות אנו מסוגלים לממש את יכולותינו.
4. כמה כוח פיזי ואנרגיה נפשית יש לנו.
5. מאגרי הגוף של האדם.
6. כיצד אנו נתפסים בעיני הזולת.
7. אותיות אלה יכולות להראות על מרכז (רום) שמים וגם על בית 11 - בית החברים במפה האסטרולוגית.



האות ה' - האות ה' מייצגת את הדברים הבאים:

האות ה' שולטת על (עולם) מזל טלה.
האות ה' שולטת על (זמן) חודש ניסן.
האות ה' שולטת על (נפש) יד ימין.

1. מזל טלה.
2. חודש ניסן.
3. יד ימין.
4. ראייה ועיוורון.
5. האות ה' קשורה למילה "הא", שמשמעה בעברית ייקח לך".
6. שבט ראובן הקשור לראייה.
7. אות פתוחה
8. צד דרום-מזרח.

התכונות הללו והמאפיינים של מזל טלה יבואו לידי ביטוי אצל אנשים ששמם מכיל את האות ה'. אופיו של אדם כזה יכלול את התכונות הבאות:

בפן החיובי: לוחם. מנהיג. אמיץ. תוסס. מתלהב. רוחני. יוזם. עצמאי. תקיף. אנרגטי. הרפתקן. נמשך לאתגרים. אוהב חופש. לא תלוי באנשים. מצביא ולוחם. ישיר וגלוי. בעל כבוד עצמי. בעל מעוף וחשיבה מקורית. רואה את התמונה בכללותה. בעל חשיבה מהירה. מהיר תגובה. סולח מהר ואינו נוטר טינה. מבקש סליחה כשהוא מבין שטעה. נמרץ ופעלתן. בעל תושייה. מוצא פתרונות לכל בעיה. ספונטני. בעל ביטחון עצמי גבוה. בעל תעוזה. חלוץ ומוביל דרך. מוכן להסתכן. ידידותי מהרגיל. לבבי וחם. מגן על חלשים או מקופחים. אידיאליסט. בעל קסם אישי רב. חסר פחד. אדם פשוט וטבעי. כריזמטי. אסטרטג. חכם. גאון. אהוב על אנשים. הרפתקן.

בפן השלילי: אנוכי. חושב על עצמו בראש ובראשונה. שקרן. גס רוח. בלתי מתחשב. אימפולסיבי. וכחן. מעורר ריב ומדון. נמהר. מסתכן. שתלטן. בוטה. חסר התחשבות. חסר סובלנות וסבלנות. תוקפן. שחצן. עלול להימשך לאנשים לא טובים ולא הגונים. אינו שולט על יצריו. חסר בגרות. לא רואה את הפרטים שבדברים. רברבן. בעל רגשות מחוספסים. פנאט וקיצוני. חסר אחריות. דברן וקשקשן. גאוותן. מגזימן. פועל ורק לאחר מכן חושב, אם בכלל. חסר טאקט. אוהב להרשים את הזולת בכל דרך. אלים וייצרי.

• האות ה' מסמלת לפי רבי עקיבא את הנתינה. היא מסמלת את המילה "הא", שמשמעותה "קח לך". לכן אנשים שהאות ה' בשמם, יש להם נתינה רבה, גמילות חסדים, רצון לעזור לזולת ונטייה רוחנית. הם מסוגלים לחשוב על האחר קודם לעצמם.

• האות ה' היא אות פרדוקסלית, שכן יש בה הרבה אנוכיות ואגו מצד אחד אך גם הרבה התחשבות בזולת מצד שני. לכן מוסיף רבי עקיבא ואומר כי לאות ה' ישנם שני פתחים – אחד למעלה ואחד למטה. אדם שהאות ה' בשמו יכול לעלות דרך הפתח העליון, ואז הוא יהיה צדיק, אוהב אדם ובעל חסד, או שהוא ייוז דרך הפתח התחתון ויהיה אנוכי, בעל אגו מוגזם ורשע.

בריאות:

האות ה' שולטת על מספר איברים בגוף, ולכן תיתכן רגישות למחלות באותם האזורים. אין זה מחייב שכל אדם שבשמו מופיעה האות ה' יחלה במחלות הללו, אך הדבר מצביע על פוטנציאל גבוה לרגישות או למחלות באותם האיברים.

לפי הקבלה: יד ימין. עיניים (ראייה מעולה או פגומה, או רגישויות בעיניים)
לפי האסטרולוגיה: פציעות ראש, כאבי ראש, תאונות, מערכת השרירים.
לפי לינדה גודמן: פגיעות בפרצוף, צלקות, כוויות, מיגרנה, זיהומי כליות, שיניים, ראייה, דיאטות, הצטננויות. עליהם להתרחק מאלכוהול. פריחות בעור, כאבים בפיקת הברך, בעיות בקיבה. התפרצויות זיהומיות, שבץ, לחץ דם, מחלות חריפות לא מאוזנות.
לפי נפתלי פרום: רגישות בכדוריות הדם האדומות. דלקות, זיהומים, אינפקציות, פצעי מוגלה.
לפי מרים בנימיני: אדמומיות בפנים.
לפי הספר "נישואים באסטרולוגיה": בעלי גוף מחוסן, מיגרנות, בעיות נוירולוגיות. הנשים עלולות לסבול מאבנים במרה, סיבוכים בדרכי השתן ובעיות ברחם.

רגשות ומיניות:

אנשים שהאות ה' בשמם זקוקים לחיזוקים, לחום ולאהבה. הם ילדותיים בגישתם לזוגיות. הם מתאהבים במהירות. רצונם לענג את בן/ת הזוג ולעשות להם רק טוב. יש להם להט מיני גבוה. לעתים הם רוצים מין מיידי וניגשים ישר לעניין ללא משחקים מוקדמים. הם אינם מתביישים בכל הקשור למין. הם נמשכים לבני זוג בעלי פנים נאות או עדינות. הם עשויים להימשך לסטיות מיניות ולאלימות מינית. אצל חלקם, אנוכיות, נמהרות ואימפולסיביות עלולות להרוס להם את הזוגיות.

עבודה וקריירה:

לאנשים אלה מתאים לעסוק באחד או בכמה מהתחומים הבאים:

כל תחומי המנהיגות. כל הקשור לכריזמה. כל הקשור לגילויי אומץ לב. כל הקשור לצבא, אך בעיקר לוחמים. הם גם אסטרטגים מעולים. כירורגים. מוהלים. שוחטים. מהנדסים. כל הקשור במתכות, ובעיקר ברזל. ספורט, ובעיקר ספורט אתגרי או מסוכן. כל עבודה עם המון אתגר. תחומים הדורשים פעילות יזומה ועבודה אינטנסיבית. פעילות חברתית כמו גמילות חסדים או תרומה לנזקקים. ייעוץ והכוונה.



יסוד האש באות רביעית ומעלה: פועל מהר ובנחישות. פועל באומץ ולא חושש מאף אחד. מנהיגותי וכריזמטי. אינטואיטיבי. חבריו סומכים עליו. חכם ונבון. יודע ומסוגל לתת עצות טובות ומועילות. יש לו מודעות עצמית די גבוהה, אך לא תמיד הוא עושה שינוי בעקבות ההבנות והמודעות שלו. עלול להיות אנוכי.



ה' כאות רביעית ואילך: אדם זה מבצע דברים בצורה יעילה. באומץ לב נדיר. בכוח או בתקיפות. ביעילות, בתנאי שלא מבזים אותו. הוא אוהב שסומכים עליו. כשהוא מבצע דברים הוא נתפס בעיני חבריו כאדם אמיץ. חברימן. מהיר קליטה, משעשע. ישר וגלוי. עלול להתעצבן בקלות. חבריו סומכים עליו שיבצע הכול על הצד הטוב ביותר. הוא אהוב על חבריו.

הניקוד ריק ( )

אות ללא ניקוד מיוצגת על ידי ספירת מלכות.

התכונות הקשורות לאות זו הן:

בפן החיובי: מעשיות. חומריות. חיבור לעולם המעשי. היגיון בריא. אהבת הנאות החיים כמו אוכל, שינה, בגדים, מין, כסף וכולי.

בפן השלילי: אדם המתעלם מהפן הרוחני של החיים. לא מחובר מספיק לחלק האינטואיטיבי שלו. רגיש ופגיע. אוהב לאסוף ולאגור חפצים.





ניקוד ריק באות הרביעית ואילך: באות הרביעית ואילך, המסמלות את יחסי האדם בחברה ואת יכולת הביצוע אות ללא ניקוד באות רביעית ומעלה תסמל גישה חומרנית לחברה. גישה פרקטית בעשייה ובפעולה. כאן נמצאת האות המחברת את האדם לעולם המעשי והתכליתי.

ה' ללא ניקוד: נטייה ארצית וחומרית מובהקת. אדם זה מוצלח בניהול פרויקטים שאינם קשורים ברעיונות אלא ביזמות מעשית בשטח. הוא חכם ומומלץ לשמוע לדעותיו ורעיונותיו, שכן הם מעוגנים במציאות.


--------

